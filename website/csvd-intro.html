				<div class="main-intro">
					<img align="left" border="0" src="immagini/bible_.jpg" style="border:1px solid Black; margin:15px 20px 20px 0;" width="300">
					<p style="font: 12pt/21px 'Palatino Linotype', Georgia; text-align:justify;">
					<font color="red" style="font-size:10pt"><i>2. Tim 3, 15-17</i></font> <br> 
					<font style="color:Brown; float:left; font:46pt/1em 'Palatino Linotype', Georgia; margin-top:-5;">Q</font>uæ didicisti et credita sunt tibi, sciens a quibus didiceris, et quia ab infantia Sacras Litteras nosti, quæ te possunt instruere ad salutem per fidem, quæ est in Christo Iesu. Omnis Scriptura divinitus inspirata est et utilis ad docendum, ad arguendum, ad corrigendum, ad erudiendum in iustitia, ut perfectus sit homo Dei, ad omne opus bonum instructus. 
					</p>
				</div>
			<div class="clearfix"></div>
			<div class="dei-verbum">
				<div class="text-center"><a href="http://www.vatican.va/holy_father/pius_xii/encyclicals/documents/hf_p-xii_enc_30091943_divino-afflante-spiritu_it.html"><img title=" Pius XII - Encyclicals : Divino Afflante Spiritu (Italian) " border="0" src="immagini/pxii_divino_afflante_spiritu.jpg" vspace="0"></a><br><br>
				</div>
				<p style="text-align:center">« <i><b>Dei Verbum</b> </i> »</p>
					<p style="font:11pt 'Palatino Linotype', Georgia; ">25. Quapropter clericos omnes, imprimis Christi sacerdotes ceterosque qui ut diaconi vel catechistae ministerio verbi legitime instant, assidua lectione sacra atque exquisito studio in Scripturis haerere necesse est, ne quis eorum fiat "verbi Dei inanis forinsecus praedicator, qui non est intus auditor" (S. AUGUSTINUS, <i>Serm.</i>), dum verbi divini amplissimas divitias, speciatim in sacra Liturgia, cum fidelibus sibi commissis communicare debet. Pariter Sancta Synodus christifideles omnes, praesertim sodales religiosos, vehementer peculiariterque exhortatur, ut frequenti divinarum Scripturarum lectione "eminentem scientiam Iesu Christi" (Phil. 3, 8) ediscant. "Ignoratio enim Scripturarum ignoratio Christi est" (S. HIERONYMUS, <i>Comm. in Is</i>.). Libenter igitur ad sacrum textum ipsum accedant, sive per sacram Liturgiam divinis eloquiis confertam, sive per piam lectionem, sive per institutiones ad id aptas aliaque subsidia, quae approbantibus et curantibus Pastoribus Ecclesiae ubique nostro tempore laudabiliter diffunduntur. Meminerint autem orationem concomitari debere Sacrae Scripturae lectionem, ut fiat colloquium inter Deum et hominem; nam "illum alloquimur, cum oramus; illum audimus, cum divina legimus oracula" (S. AMBROSIUS, <i>De officiis ministrorum</i>). <br>
				</p>
			</div>